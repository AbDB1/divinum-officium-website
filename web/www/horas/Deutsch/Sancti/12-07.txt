[Rank]
Hl. Ambrosius, Bischof, Bekenner und Kirchenlehrer;;Duplex;;3;;vide C4a

[Name]
Ambrosius

[Rule]
vide C4a;mtv
9 lectiones;

[Oratio]
O Gott, der du deinem Volke als Vermittler des ewiges Heiles den heiligen Ambrosius gegeben hast, verleihe uns, wir bitten dich, die Gnade, dass wir verdienen, denjenigen, an dem wir auf Erden einen Lehrer dafür gehabt haben, wie wir leben sollen, nun auch als Fürsprecher im Himmel zu haben.
$Per Dominum

[Lectio4]
Ambrosius episcopus Mediolanensis Ambrosii civis Romani filius, patre Galliae praefecto natus est. In hujus infantis ore examen apum consedisse dicitur: quae res divinam viri eloquentiam praemonstrabat. Romae liberalibus disciplinis eruditus est. Post a Probo praefecto, Liguriae et Aemiliae praepositus: unde postea eiusdem Probi jussu cum potestate Mediolanum venit: ubi, mortuo Auxentio Ariano episcopo, populus de successore deligendo dissidebat. Quare Ambrosius, pro officii sui munere ecclesiam ingressus, ut commotam seditionem sedaret, cum multa de quiete et tranquillitate reipublicae praeclare dixisset, de repente puero Ambrosium episcopum exclamante, universi populi vox erupit, Ambrosium episcopum deposcentis.

[Lectio5]
Recusante illo, et eorum precibus resistente, ardens populi studium ad Valentinianum imperatorem delatum est: cui gratissimum fuit, a se delectos judices ad sacerdotium postulari. Fuit id etiam Probo praefecto jucundum, qui Ambrosio proficiscenti quasi divinans dixerat: Vade age, non ut judex, sed ut episcopus. Itaque cum ad populi desiderium imperatoris voluntas accederet, Ambrosius baptizatus (erat enim catechumenus) sacrisque initiatus, ac servatis omnibus ex instituto Ecclesiae ordinum gradibus, octavo die, qui fuit septimo Idus Decembris, episcopale onus suscepit. Factus episcopus catholicam fidem et disciplinam ecclesiasticam acerrime defendit: multosque Arianos, et alios haereticos ad fidei veritatem convertit, in quibus clarissimum Ecclesiae lumen sanctum Augustinum Jesu Christo peperit.

[Lectio6]
Gratiano imperatore occiso, ad Maximum ejus interfectorem legatus iterum profectus est: eoque poenitentiam agere recusante, se ab ejus communione semovit. Theodosium imperatorem, propter caedem Thessalonicae factam, ingressu Ecclesiae prohibuit. Cui, cum ille David quoque regem adulterum, et homicidam fuisse dixisset, respondit Ambrosius: Qui secutus es errantem, sequere poenitentem. Quare Theodosius sibi ab eo impositam publicam poenitentiam humiliter egit. Ergo sanctus episcopus pro Ecclesia Dei maximis laboribus curisque perfunctus, multis libris etiam egregie conscriptis, antequam in morbum incideret, mortis suae diem praedixit Ad quem aegrotum Honoratus Vercellensis episcopus, Dei voce ter admonitus, accurrit eique sanctum Domini corpus praebuit: quo ille sumpto, conformatis in crucis similitudinem manibus, orans, animam Deo reddidit pridie Nonas Aprilis, anno post Christum natum trecentesimo nonagesimo septimo.

[Lectio94]
Ambrósius epíscopus Mediolanénsis, Ambrósii civis Románi fílius, in Urbe liberálibus disciplínis erudítus est. A Probo præfécto, Ligúriæ et Æmíliæ præpósitus, ejúsdem jussu, cum potestáte Mediolánum venit; ubi, mórtuo Auxéntio Ariáno epíscopo, pópulus de successóre deligéndo dissidébat. Quare Ambrósius, pro offícii sui múnere ecclésiam ingréssus, ut commótam seditiónem sedáret, cum multa de quiete et tranquillitáte reipúblicæ præcláre dixísset, derepénte púero Ambrósium epíscopum exclamánte, univérsi pópuli vox erúpit, Ambrósium epíscopum deposcéntis. Quare baptizátus (erat enim catechúmenus), sacris initiátus, omnibúsque órdinum grádibus de more Ecclésiæ suscéptis, episcopáli dignitáte auctus est. Quo in múnere cathólicam veritátem et disciplínam ecclesiásticam tum verbo tum scriptis ácriter deféndit, multósque Ariános, et álios hæréticos ad fidem convértit, e quibus sanctum Augustínum Jesu Christo péperit. Tot pro Ecclésia Dei labóribus curísque perfúnctus, óbiit prídie Nonas Aprílis, anno trecentésimo nonagésimo séptimo.
