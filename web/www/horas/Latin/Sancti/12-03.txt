[Rank]
S. Francisci Xaverii Confessoris;;Duplex majus;;4;;vide C5

[Rule]
vide C5;mtv
9 lectiones;

[Oratio]
Deus, qui Indiarum Gentes beati Francisci praedicatione et miraculis Ecclesiae tuae aggregare voluisti: concede propitius; ut cujus gloriosa merita veneramur, virtutum quoque imitemur exempla.
$Per Dominum

[Lectio4]
Franciscus in Xaverio dioecesis Pampelonensis nobilibus parentibus natus, Parisiis sancto Ignatio sese comitem et discipulum junxit. Ipso magistro eo brevi devenit, ut in rerum divinarum contemplatione defixus, a terra aliquando sublimis elevaretur: quod illi sacrificanti coram populi multitudine aliquoties evenit. Has animi delicias magnis sui corporis cruciatibus merebatur. Nam interdicto sibi, non carnis solum et vini, sed panis quoque triticei usu, vilibus cibis vesci solitus, per biduum subinde triduumque omni prorsus alimento abstinuit. Ferreis in se flagellis ita saeviit, ut saepe copioso cruore difflueret; somnum brevissimum humi jacens carpebat.

[Lectio5]
Vitae austeritate ac sanctitate apostolico muneri jam maturus, cum Joannes tertius Lusitaniae rex aliquot nascentis societatis viros a Paulo tertio pro Indiis postulasset; sancti Ignatii hortatu, ab eodem Pontifice ad tantum opus cum apostolici Nuntii potestate deligitur. Eo appulsus, illico variarum Gentium difficillimis et variis linguis divinitus instructus apparuit. Quin eum quandoque unico idiomate ad diversas Gentes concionantem, unaquaeque sua lingua loquentem audivit. Provincias innumeras pedibus semper, et saepe nudis, peragravit. Fidem Japoniae et sex aliis regionibus invexit. Multa centena hominum millia ad Christum in Indiis convertit: magnosque principes, regesque complures sacro fonte expiavit. Et cum tam magna pro Deo ageret, ea erat humilitate, ut sancto Ignatio, tunc praeposito suo, flexis genibus scriberet.

[Lectio6]
Hunc dilatandi Evangelii ardorem multitudine et excellentia miraculorum Dominus roboravit Caeco visum reddidit. Tantum marinae aquae signo crucis convertit in dulcem, quantum quingentis vectoribus, qui siti adigebantur ad mortem, diu suffecit: qua in varias quoque regiones asportata, aegri plurimi subito curati sunt Plures mortuos revocavit ad vitam, inter quos pridie sepultum erui jussum e tumulo suscitavit, duosque alios, dum efferrentur, apprehensa eorum manu, parentibus e feretro vivos restituit Prophetiae spiritu passim afflatus, plurima et loco et tempore remotissima enuntiavit Demum in Sanciano Sinarum insula, die secunda Decembris, obiit plenus meritis, laboribusque confectus. De mortui cadaver viva calce per multos menses bis obrutum, sed penitus incorruptum, odore et sanguine manavit: et ubi Malacam delatum est, pestem saevissimam confestim exstinxit. Denique ubique terrarum novis maximisque fulgentem miraculis, Gregórius décimus quintus Sanctis adscrípsit. Pius autem décimus ipsum sodalitáti et óperi Propagándae Fídei caeléstem patrónum elégit atque constítuit.

[Lectio94]
Francíscus, in Xavério diœcésis Pampelonénsis nobílibus paréntibus natus, Parísiis sancto Ignátio sese cómitem et discípulum jungit, et brevi mira vitæ austeritáte et rerum divinárum assídua contemplatióne cláruit. A Paulo tértio apostólicus núntius pro Indiis creátus, províncias innúmeras pédibus semper, et sæpe nudis, peragrávit. Fidem Japóniæ et sex áliis regiónibus invéxit. Multa centéna hóminum míllia ad Christum in Indiis convértit; magnósque príncipes regésque complúres sacro fonte expiávit. Ea tamen erat humilitáte, ut sancto Ignátio, præpósito suo, fléxis génibus scríberet. Ejus dilatándi Evangélii ardórem multitúdine et excelléntia miraculórum Dóminus roborávit. Demum in Sanciáno Sinárum ínsula, die secúnda Decémbris, óbiit plenus méritis laboribúsque conféctus. Eum Gregórius décimus quintus inter Sanctos rétulit, Pius autem décimus sodalitáti et óperi Propagándæ Fídei cæléstem patrónum constítuit.
&teDeum

[Lectio7]
Lectio sancti Evangelii secundum Marcum.
!Marc 16:15-18
In illo tempore: Dixit Jesus discipulis suis: Euntes in mundum universum praedicate Evangelium omni creaturae. Et reliqua.
_
Homilia sancti Gregorii Papae.
!Homilia 29. in Evang. post init.
Potest omnis creaturae nomine omnis natio Gentium designari. Ante enim dictum fuerat: In viam Gentium ne abieritis; nunc autem dicitur: Praedicate omni creaturae: ut scilicet prius a Judaea Apostolorum repulsa praedicatio tunc nobis in adjutorium fieret, cum hanc illa ad damnationis suae testimonium superba repulisset Sed cum discipulos ad praedicandum Veritas mittit, quid aliud in mundo facit, nisi grana seminis spargit? Et pauca grana mittit in semine, ut multarum messium fruges recipiat ex nostra fide.

[Lectio8]
Neque etenim in universo mundo tanta fidelium messis exsurgeret, si de manu Domini super rationalem terram illa electa grana praedicantium non venissent. Sequitur: Qui crediderit, et baptizatus fuerit, salvus erit: qui vero non crediderit, condemnabitur. Fortasse unusquisque apud semetipsum dicat: Ego jam credidi, salvus ero. Verum dicit, si fidem operibus tenet. Vera etenim fides est, quae in hoc, quod verbis dicit, moribus non contradicit. Hinc est enim quod de quibusdam falsis fidelibus Paulus dicit: Qui confitentur se nosse Deum, factis autem negant.

[Lectio9]
Signa autem eos, qui credituri sunt, haec sequentur: In nomine meo daemonia ejicient, linguis loquentur novis, serpentes tollent: et si mortiferum quid biberint, non eis nocebit: super aegros manus imponent, et bene habebunt. Numquidnam, fratres mei, quia ista signa non facitis, minime creditis? Sed haec necessaria in exordio Ecclesiae fuerunt. Ut enim ad fidem cresceret multitudo credentium, miraculis fuerat nutrienda. Quia et nos, cum arbusta plantamus, tamdiu eis aquam infundimus, quousque ea in terra jam coaluisse videamus: et si semel radicem fixerint, irrigatio cessabit. Hinc est enim quod Paulus dicit: Linguae in signum sunt non fidelibus, sed infidelibus.
&teDeum
