[Rank]
Dominica in Sexagesima;;Semiduplex;;5.6

[Rank1960]
Dominica in Sexagesima;;Semiduplex;;5

[Rule]
9 lectiones
Invit2

[Capitulum Vespera]
!2 Cor 11:19-20
v. Fratres: Libénter suffértis insipiéntes, cum sitis ipsi sapiéntes: sustinétis enim si quis vos in servitútem rédigit, si quis dévorat, si quis áccipit, si quis extóllitur, si quis in fáciem vos cædit.
$Deo gratias

[Ant 1]
Dixit Dóminus * ad Noë: Finis univérsæ carnis venit coram me: fac tibi arcam de lignis lævigátis, ut salvétur univérsum semen in ea.

[Versum 1]
@Tempora/Quadp1-0:Versum 1

[Oratio]
Deus, qui cónspicis, quia ex nulla nostra actióne confídimus: concéde propítius; ut, contra advérsa ómnia, Doctóris géntium protectióne muniámur.
$Per Dominum

[Invit]
@Tempora/Quadp1-0:Invit

[Lectio1]
De libro Génesis
!Gen 5:31; 6:1-4
31 Noë vero cum quingentórum esset annórum, génuit Sem, Cham et Iapheth.
Gn 6 1 Cumque cœpíssent hómines multiplicári super terram, et fílias procreássent,
Gn 6 2 vidéntes fílii Dei fílias hóminum quod essent pulchræ, accepérunt sibi uxóres ex ómnibus, quas elégerant.
Gn 6 3 Dixítque Deus: Non permanébit spíritus meus in hómine in ætérnum, quia caro est: erúntque dies illíus centum vigínti annórum.
Gn 6 4 Gigántes autem erant super terram in diébus illis: postquam enim ingréssi sunt fílii Dei ad fílias hóminum, illǽque genuérunt, isti sunt poténtes a sǽculo viri famósi.

[Responsory1]
R. Dixit Dominus ad Noë: Finis universæ carnis venit coram me: repleta est terra iniquitate eorum,
* Et ego disperdam eos cum terra.
V. Fac tibi arcam de lignis lævigatis, mansiunculas in ea facies.
R. Et ego disperdam eos cum terra.

[Lectio2]
!Gen 6:5-8
5 Videns autem Deus quod multa malítia hóminum esset in terra, et cuncta cogitátio cordis inténta esset ad malum omni témpore,
Gn 6 6 pœnítuit eum quod hóminum fecísset in terra. Et tactus dolóre cordis intrínsecus,
Gn 6 7 Delébo, inquit, hóminem, quem creávi, a fácie terræ, ab hómine usque ad animántia, a réptili usque ad vólucres cæli: pœ́nitet enim me fecísse eos.
Gn 6 8 Noë vero invénit grátiam coram Dómino.

[Responsory2]
R. Noë vir justus atque perfectus, cum Deo ambulavit:
* Et fecit omnia quæcumque præcepit ei Deus.
V. Fecit sibi arcam, ut salvaretur universum semen.
R. Et fecit omnia quæcumque præcepit ei Deus.

[Lectio3]
!Gen 6:9-15
9 Hæ sunt generatiónes Noë: Noë vir iustus atque perféctus fuit in generatiónibus suis; cum Deo ambulávit.
Gn 6 10 Et génuit tres fílios, Sem, Cham et Iapheth.
Gn 6 11 Corrúpta est autem terra coram Deo, et repléta est iniquitáte.
Gn 6 12 Cumque vidísset Deus terram esse corrúptam (omnis quippe caro corrúperat viam suam super terram),
Gn 6 13 dixit ad Noë: Finis univérsæ carnis venit coram me: repléta est terra iniquitáte a fácie eórum, et ego dispérdam eos cum terra.
Gn 6 14 Fac tibi arcam de lignis lævigátis; mansiúnculas in arca fácies, et bitúmine línies intrínsecus et extrínsecus.
Gn 6 15 Et sic fácies eam: trecentórum cubitórum erit longitúdo arcæ, quinquagínta cubitórum latitúdo, et trigínta cubitórum altitúdo illíus.

[Responsory3]
R. Quadraginta dies et noctes aperti sunt cæli, et ex omni carne habente spiritum vitæ ingressa sunt in arcam:
* Et clausit a foris ostium Dominus.
V. In articulo diei illius ingressus est Noë in arcam, et filii ejus, et uxor illius, et uxores filiorum ejus.
R. Et clausit a foris ostium Dominus.
&Gloria
R. Et clausit a foris ostium Dominus.

[Lectio4]
Ex libro sancti Ambrósii Epíscopi de Noë et arca
!Cap. 4. circa med.
Habes, quia iratus Dominus est: quoniam quamvis cogitaret, hoc est sciret, quia homo positus in terræ regione, carnem portans, sine peccato esse non possit, (terra enim velut quidam tentationum locus est, caroque corruptelæ illecebra) tamen cum haberent mentem rationis capacem, virtutemque animæ infusam corpori, sine consideratione aliqua in lapsum ruerunt, ex quo revocare se nollent. Neque enim Deus cogitat sicut homines, ut aliqua ei nova succedat sententia, neque irascitur quasi mutabilis: sed ideo hæc leguntur, ut exprimatur peccatorum nostrorum acerbitas, quæ divinam meruerit offensam: tamquam eousque increverit culpa, ut etiam Deus, qui naturaliter non movetur aut ira, aut odio, aut passione ulla, provocatus videatur ad iracundiam.

[Responsory4]
R. Aedificavit Noë altare Domino, offerens super illud holocaustum: odoratusque est Dominus odorem suavitatis, et benedixit ei, dicens:
* Crescite, et multiplicamini, et replete terram.
V. Ecce ego statuam pactum meum vobiscum, et cum semine vestro post vos.
R. Crescite, et multiplicamini, et replete terram.

[Lectio5]
Minitatus est præterea, quod deleret hominem. Ab homine, inquit, usque ad pecus, et a reptilibus usque ad volatilia delebo. Quid læserant irrationabilia? Sed quia propter hominem illa facta erant, eo utique deleto, propter quem facta sunt, consequens erat, ut etiam illa delerentur, quia non erat qui his uteretur. Sensu autem altiore illud manifestatur: quia homo mens est, quæ est rationis capax. Homo enim definitur animal vivum, mortale, rationabile. Principali igitur exstincto, etiam sensus omnis exstinguitur: eo quod nihil reliqui ad salutem supersit, cum salutis fundamentum virtus defecerit.

[Responsory5]
R. Ponam arcum meum in nubibus cæli, dixit Dominus ad Noë:
* Et recordabor fœderis mei, quod pepigi tecum.
V. Cumque obduxero nubibus cælum, apparebit arcus meus in nubibus.
R. Et recordabor fœderis mei, quod pepigi tecum.

[Lectio6]
Ad condemnationem autem ceterorum, et ad expressionem pietatis divinæ, dicitur Noë apud Deum gratiam invenisse. Simul ostenditur, quod hominem justum non obumbret aliorum offensio, quando ipse ad totius generis reservatur seminarium. Qui non generationis nobilitate, sed justitiæ et perfectionis morito laudatur. Probati enim viri genus, virtutis presapia est: quia sicut hominum genus homines, ita animarum genus virtutes sunt. Etenim familiæ hominum splendore generis nobilitantur, animarum autem clarificatur gratia splendore virtutis.

[Responsory6]
R. Per memetipsum juravi, dicit Dominus, non adjiciam ultra aquas diluvii super terram: pacti mei recordabor.
* Ut non perdam aquis diluvii omnem carnem.
V. Arcum meum ponam in nubibus, et erit signum fœderis inter me, et inter terram.
R. Ut non perdam aquis diluvii omnem carnem.
&Gloria
R. Ut non perdam aquis diluvii omnem carnem.

[Lectio7]
Léctio sancti Evangélii secúndum Lucam
!Luc 8:4-15
In illo témpore: Cum autem turba plúrima convenírent, et de civitátibus properárent ad eum, dixit per similitúdinem: Exiit qui séminat, semináre semen suum. Et réliqua.
_
Homilía sancti Gregórii Papæ
!Homilía 15 in Evangelia
Lectio sancti Evangelii, quam modo, fratres carissimi, audistis, expositione non indiget, sed admonitione. Quam enim per semetipsam Veritas exposuit, hanc discutere humana fragilitas non præsumat. Sed est quod sollicite in hac ipsa expositione Dominica pensare debeamus: quia si nos vobis semen verbum, agrum mundum, volucres dæmonia, spinas divitias significare diceremus; ad credendum nobis mens forsitan vestra dubitaret. Unde et idem Dominus per semetipsum dignatus est exponere quod dicebat, ut sciatis rerum significationes quærere in iis etiam, quæ per semetipsum noluit explanare.

[Responsory7]
R. Benedixit Deus Noë, et filiis ejus, et dixit ad eos:
* Crescite, et multiplicamini, et replete terram.
V. Ecce ego statuam pactum meum vobiscum, et cum semine vestro post vos.
R. Crescite, et multiplicamini, et replete terram.

[Lectio8]
Exponendo ergo quod dixit, figurate se loqui innotuit: quatenus certos nos redderet, cum vobis nostra fragilitas verborum illius figuras aperiret. Quis enim mihi umquam crederet, si spinas divitias interpretari voluissem maxime cum illæ pungant, istæ delectent. Et tamen spinæ sunt, quia cogitationum suarum punctionibus mentem lacerant: et cum usque ad peccatum pertrahunt, quasi inflicto vulnere cruentant. Quas bene hoc in loco, alio Evangelista testante, nequaquam Dominus divitias, sed fallaces divitias appellat.

[Responsory8]
R. Ecce ego statuam pactum meum vobiscum, et cum semine vestro post vos:
* Neque erit deinceps diluvium dissipans terram.
V. Arcum meum ponam in nubibus, et erit signum fœderis inter me, et inter terram.
R. Neque erit deinceps diluvium dissipans terram.

[Lectio9]
Fallaces enim sunt, quæ nobiscum diu permanere non possunt: fallaces sunt, quæ mentis nostræ inopiam non expellunt. Solæ autem divitiæ veræ sunt, quæ nos divites virtutibus faciunt. Si ergo, fratres carissimi, esse divites cupitis, veras divitias amate. Si culmen veri honoris quæritis, ad cæleste regnum tendite. Si gloriam dignitatum diligitis, in illa superna Angelorum curia adscribi festinate. Verba Domini, quæ aure percipitis, mente retinete. Cibus enim mentis est sermo Dei: et quasi acceptus cibus stomacho languente rejicitur, quando auditus sermo in ventre memoriæ non tenetur. Sed quisquis alimenta non retinet, hujus profecto vita desperatur.

[Responsory9]
R. Cum turba plúrima convenírent ad Jesum, et de civitátibus properárent ad eum, dixit per similitúdinem:
* Exiit qui séminat, semináre semen suum.
V. Et dum séminat, áliud cécidit in terram bonam, et ortum fecit fructum céntuplum.
R. Exiit qui séminat, semináre semen suum.
&Gloria
R. Exiit qui séminat, semináre semen suum.

[Ant Laudes]
Secúndum magnam misericórdiam * tuam miserére mei, Deus.
Si mihi Dóminus * salvátor fúerit, non timébo, quid fáciat mihi homo.
In velaménto * clamávi valde dilúculo: Deus, Deus meus, ad te de luce vígilo.
Hymnum dicámus * Dómino Deo nostro.
In excélsis, * laudáte Deum.

[Capitulum Laudes]
@:Capitulum Vespera

[Ant 2]
Cum turba * plúrima convenírent, et de civitátibus properárent ad eum, dixit per similitúdinem: Exiit qui séminat, semináre semen suum.

[Versum 2]
@Tempora/Quadp1-0:Versum 2

[Ant Prima]
Semen cécidit * in terram bonam, et áttulit fructum in patiéntia.

[Ant Tertia]
Qui verbum Dei * rétinent corde perfécto et óptimo, fructum áfferunt in patiéntia.

[Capitulum Tertia]
@:Capitulum Vespera

[Ant Sexta]
Semen cécidit * in terram bonam, et áttulit fructum, áliud centésimum, et aliud sexagésimum.

[Capitulum Sexta]
!2 Cor 11:25
v. Ter virgis cæsus sum, semel lapidátus sum: ter naufrágium feci, nocte et die in profúndo maris fui.
$Deo gratias

[Ant Nona]
Si vere, fratres, * dívites esse cúpitis, veras divítias amáte.

[Capitulum Nona]
!2 Cor 12:9
v. Libénter ígitur gloriábor in infirmitátibus meis, ut inhábitet in me virtus Christi.
$Deo gratias

[Ant 3]
Vobis datum est * nosse mystérium regni Dei, céteris autem in parábolis, dixit Jesus discípulis suis.

[Versum 3]
@Tempora/Quadp1-0:Versum 3
